Biserica Mavrogheni, inchinata Izvorului Tamaduirii, este o veche biserica ortodoxa din Bucuresti. Aflata in apropiere de Piata Victoriei, in vecinatatea Muzeului Taranului Roman, pe strada Monetariei, aceasta biserica poarta in sine o parte insemnata din istoria capitalei.

Izvorul Tamaduirii ne aduce aminte de una dintre minunile Maicii Domnului, petrecuta cu un orb. Mai inainte de a fi imparat, Leon cel Mare a gasit intr-o padure un orb care i-a cerut apa. La indemnul Maicii Domnului, imparatul i-a dat orbului sa bea apa dintr-un izvor, iar orbul s-a vindecat de orbire. Pentru a multumi Maicii Domnului, cand a ajuns imparat, Leon a ridicat in apropierea izvorului o biserica unde s-au savarsit apoi multe minuni.

Sarbatoarea numita Izvorul Tamaduirii s-a generalizat in Biserica Ortodoxa inca din secolul al V-lea. In toate bisericile si manastirile ortodoxe, dupa savarsirea Sfintei Liturghii, se savarseste slujba de sfintire a apei, dupa o randuiala adecvata Saptamanii Luminate.

Biserica Izvorul Tamaduirii - Mavrogheni

Biserica Izvorul Tamaduirii a fost construita de domnitorul grec Nicolae Petre Mavrogheni (1786-1790), originar din insula Paros, si de sotia lui, Maria Doamna, in semn de multumire adusa lui Dumnezeu pentru vindecarea de o boala incurabila a fiicei lor.
