
 Anastasia -  Pe 22 decembrie este pomenita Sf. Mare Mucenita Anastasia, martirizata pentru Hristos la 25 decembrie 304. Numele crestine Anastasie si Anastasia se trag din cuvantul grecesc anastasis,-eos, care inseamna „inviere“, „sculare (din morti)“ (ana, „sus“ + stasio, „a sta“). Tipul de icoana care poarta acest nume infatiseaza Pogorarea Domnului la Iad, asociata Invierii Sale din morti. La noi, numele a circulat de timpuriu, sub forme felurite, astazi tot mai rare: Anastase, Nastase, Nastasia, Nastasia, Nastu (foarte frecvent la aromani), Nastuta, Tase, Tasia etc. Multe s-au pastrat numai ca nume de familie: Anastasiu, Anastasescu, Nastac, Nastase, Nasta, Naste s. a.
