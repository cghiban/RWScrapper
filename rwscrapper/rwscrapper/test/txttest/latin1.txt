Interrete[1] (prima littera maiuscula; -is, n[1]) aut rete informaticum[1] (-is, n[1]) (Anglice: Internet) est computatrorum maximorum rete quod plurima alia retia connectit. Data trans interrete, "fasciculis permutandis" (Anglice: packet switching), moventur, ut qualibet via a fonte ad ultimam metam iter faciant. Tela totius terrae, qua paginae hypertextuales communicantur, hoc interrete utitur.
