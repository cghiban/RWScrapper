Ashi pãnã ahurhita-a etãljei XIX, Armãnjlji li-ufilisirã yramili gãrtseshci, cum le-ufilisirã sh-alantile populi. Ashi tuti lurili scriati tu Metropola armãnescã Moscopole irra scriati cu aiste yrami. Tu anlu 1809, Ioryi Constantin Roja u-publicã vivlia "Puteare-a ghiuvusariljei a limbãljei a noastã cu yrami latinicheshci" cu tsi Armãnjlji u-alãxescu Yramiolu (abetseda). Dupu atsea shi vivliile armãneshci s-publicã sade cu aiste yrami - latinicheshci cu tsi Armãnjlji u-spun pricãdeare-a lor latinicheascã. Ashi shi Mihail Boiagi u-publica gramatica armãneascã sum titlu "Γραμματική ρωμανική ητοί βλαχική" tu anlu 1813 tu Vienni. Ashi irra tipusiti shi Dictsionarli armãneshci al Shtefan Mihaileanu, Ioannis Dalametra, Tache Papahagi, etc. ma multsã di nãsh ufilisirã yrami romãneshci tsi nu pricat tu alfabeta armãnescã cu tsi tu al Deftherlu Congres Armãnescu tsãnut Freiburg (1988) s-adusi detsizia s-hibã arcate di tu abetseda aiste yrami. Ti jale, propaganda romãnescã nica le-tsãni pozitsiile shi nica featsi pit satelitile-a ljei s-hibã ufilisitã unã pseftã-abetseda armãneascã tsi nu u-achicãsescu tuts.
