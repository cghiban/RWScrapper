Doamne, Dumnezeule al milostivirilor si a toata bunatatea, care plinesti cererile celor care Te cheama cu credinta, asculta si nevrednica noastra rugaciune. Tu vezi ca vrem sa ne unim vietile prin casatorie, Tu vezi dorirea inimilor noastre si stii daca este buna sau este rea.

Daca este bineplacut Tie sa luam asupra noastra crucea casatoriei, ajuta-ne sa biruim toate piedicile cu care vrajmasul ne necajeste. Ajuta-ne, Doamne, ca la Tine este nadejdea noastra. Daruieste-ne pace, daruieste-ne liniste si sanatate sufleteasca si trupeasca. Fereste-ne de noroiul desfraului, fereste-ne de caderea in poftele trupesti. Lumineaza-ne mintile ca sa nu fie intunecate de vrajmas. Curateste-ne Tu, ca sa nu ne intineze pacatul. intareste-ne sa mergem pe calea cea ingusta, ocrotiti de Preacurata Ta Maica si de soborul tuturor sfintilor. Sa avem o familie in care sa straluceasca faclia credintei si a virtutilor, si pruncii nostri sa fie calauziti asa cum trebuie pentru a ajunge madulare vrednice ale Bisericii Tale.

Iar daca Tu stii ca din anumite pricini ne este mai de folos sa parasim vrerea noastra si sa nu pornim impreuna pe drumul casatoriei, ajuta-ne sa intelegem aceasta si sa parasim voia noastra fara a fi cuprinsi de tulburare sau de deznadejde.

Inaintea Ta, Doamne, sunt vietile noastre. Randuieste cu ele precum stii ca este mai bine pentru noi. Ca vazand grija Ta sa iti multumim si sa Te laudam pana la sfarsitul zilelor noastre. Ca Tu esti Dumnezeul nostru si Tie slava iti inaltam, Tatalui si Fiului si Sfantului Duh, acum si pururea si in vecii vecilor. Amin.
