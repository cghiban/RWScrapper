 Pastorala de Sfintele Pasti 2013 : Prin Crucea Domnului Hristos, spre biruinta vietii asupra mortii

  

  â€  M I H A I L
  Prin Harul lui Dumnezeu
  Episcop al Episcopiei Ortodoxe Romane a Australiei
  si Noii Zeelande

  Preacucernicilor parinti si dreptmaritorilor crestini
  Har, Mila si Pace de la Hristos Domnul
  iar de la Noi parintesti binecuvantari.

  "Daca Hristos n-a inviat, atunci zadarnica este propovaduirea noastra, zadarnica insa si credinta voastra" (I Cor. 15,14)

  Iubiti credinciosi si credincioase,

  Hristos a Inviat!

  Sarbatoarea Invierii Domnului nostru Iisus Hristos este sarbatoarea bucuriei si a luminii, a vietii si a pacii. Astazi ne bucuram pentru ca "aceasta este ziua pe care a facut-o Domnul, sa ne bucuram si sa ne veselim intru ea"; si pentru aceasta cantam impreuna "Desi te-ai pogorat in mormant, Cel ce esti fara de moarte, dar puterea iadului ai zdrobit si ai inviat ca un biruitor, Hristoase Dumnezeule, zicand femeilor mironosite Bucurati-va! si apostolilor Tai pace daruindu-le, Cel ce dai celor cazuti ridicare" (Condacul, glasul al 8-lea). Invierea Domnului este sarbatoarea luminii, pentru ca din mormantul intunecat, Hristos Domnul a inviat si "toate s-au umplut de lumina si cerul si pamantul si cele dedesubt...". Prin cruce Hristos Domnul a impacat pe Dumnezeu Tatal cu neamul omenesc. Pentru aceasta, Domnul cel inviat le graieste ucenicilor, zicand "Pace Voua" iar ucenicii "s-au bucurat vazand pe Domnul" (In. 20, 19-20).
